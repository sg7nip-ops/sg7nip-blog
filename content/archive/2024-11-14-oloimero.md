+++
title = "Σχετικά με την Επικαιροποίηση Στοιχείων για το Ολοήμερο"
date = 2024-11-14

[taxonomies]
tags = ["ΔΣ", "ολοήμερο", "δικαιολογητικά"]

+++

Λάβαμε όλοι/όλες το μήνυμα από τη διεύθυνση του σχολείου για να προσκομίσουμε βεβαιώσεις εργοδότη ώστε να επιβεβαιωθεί και να ελεγχει η φοιτηση των παιδιων μας στο ολοήμερο σχολείο. Θεωρούμε το μέτρο αυτό της κυβέρνησης απαράδεκτο. Με βασικό στόχο ακόμη περισσότερες περικοπές στα σχολεία, «τιμωρεί» στην πράξη τις οικογένειες με άνεργους γονείς, στερώντας από τα παιδιά το δικαιωμα στο ολοημερο προαιρετικο προγραμμα και από τους γονείς τον απαραίτητο χρόνο που έχουν ήδη εντάξει στο πρόγραμμα των καθημερινών τους υποχρεώσεων (εύρεση εργασίας, σεμινάρια/ εκπαιδεύσεις, φροντίδα άλλων μελών, οικογενειακή φροντίδα).

Σας καλούμε **να μην υποβάλετε βεβαίωση εργοδότη!**

Να διασφαλίσουμε με κάθε τρόπο τη συνέχιση της λειτουργίας του ολοήμερου χωρίς αποκλεισμούς. Να υποστηρίξουμε τις οικογένειες με άνεργους γονείς, να υποστηρίξουμε τα παιδιά.
Το Δ.Σ σε επικοινωνια με την προισταμένη του Νηπιαγωγειου, μας διαβεβαιωσε οτι για φετος δν θα υπαρξει καμια μεταβολη για τα παιδια που φοιτουν ήδη στο ολοημερο προαιρετικό προγραμμα του νηπιαγωγείου μας.

Οι γονείς **πρέπει** παρόλα αυτά να δηλώσουν την φοίτηση των παιδιών τους στο
ολοήμερο πρόγραμμα με την υπεύθυνη δήλωση που έχει σταλεί από το σχολείο στο
email καθενός.

Με εκτίμηση,

Το Δ.Σ. του 7ου Νηπιαγωγειου Αθηνων
